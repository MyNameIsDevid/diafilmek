A határátkelőhely az államhatár olyan pontja, ahol a határt közúton, vasúton, hajóval vagy gyalogosan át lehet lépni. Az államhatárokon kívül határátkelőhelyek vannak még a nemzetközi repülőtereken.

A határátkelőhelyeken a határ átlépésekor rendszerint útlevél- és vízumellenőrzés és vámvizsgálat történik. Ezek célja, hogy megakadályozzák az illegális Bevándorlást, a drogok, fegyverek, veszélyeztetett állat- és növényfajok, illetve más illegális és veszélyes anyagok csempészetét, továbbá hogy lehetővé tegyék az árukereskedelmet terhelő vám beszedését.

A schengeni egyezményhez csatlakozott országok közötti ún. „schengeni határok” átlépésekor azonban sem útlevél- és vízumellenőrzést, sem pedig vámvizsgálatot nem végeznek.
(forrás Wikipédia: https://hu.wikipedia.org/wiki/Hat%C3%A1r%C3%A1tkel%C5%91hely)